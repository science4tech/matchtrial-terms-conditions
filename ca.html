<html><small>
    <p>Els següents Termes i Condicions Generals d’Ús estableixen el marc legal de l’ús de la plataforma
        MatchTrial. Li recomanem que els llegeixi detingudament ja que, juntament amb la <a target="_blank" href="https://matchtrial.health/politica-de-privacidad/">Política de Privacitat</a>
        a la qual es farà referència, constitueixen les regles que en regulen l’ús. </p>
    <p>Per poder completar el registre, descàrrega, instal·lació, accés i ús de la Plataforma MatchTrial,
        és necessari que accepti de forma expressa els presents Termes i Condicions.</p>
    <p>L’ús de la Plataforma MatchTrial podria permetre a l’Usuari accedir o contactar amb serveis de
        tercers. L’Usuari haurà de tenir en compte que aquestes Condicions i la <a target="_blank" href="https://matchtrial.health/politica-de-privacidad/">Política de Privacitat</a>
        només s’apliquen a l’ús de la Plataforma MatchTrial. Quan l’Usuari utilitzi serveis o productes
        de tercers, l’ús que l’Usuari en faci es regirà segons les condicions i polítiques de privacitat del
        tercer.</p>
    <h3>1. DEFINICIONS</h3>
    <p> <strong>CONDICIONS:</strong> es refereix als presents Termes i Condicions Generals d’Ús, inclosa la Política de
        Privacitat a la qual es fa referència més endavant.</p>
    <p> <strong>MATCHTRIAL:</strong> es refereix a SCIENCE4TECH SOLUTIONS, S.L., societat amb domicili social
        a Barcelona (08025), carrer Sant Antoni Maria Claret 167, amb número d’identificació fiscal B-
        40.580.581, adreça de correu electrònic info@matchtrial.health, inscrita en el Registre Mercantil
        de Barcelona, en el Tom 47.056, Foli 147, Full B-53.9616.</p>
    <p> <strong>ESTUDI CLÍNIC:</strong> Tota investigació relativa a persones destinada a:
    <ol>
        <li> Descubrir o comprobar los efectos clínicos, farmacológicos o demás efectos farmacodinámicos de uno o más
            medicamentos.</li>
        <li> Identificar qualsevol reacció adversa a un o més medicaments.</li>
        <li> Estudiar l’absorció, la distribució, el metabolisme i l’excreció d’un o més medicaments,
            amb l’objectiu de determinar la seguretat i/o eficàcia d’aquests medicaments.</li>
    </ol>
    </p>
    <p> <strong>ASSAIG CLÍNIC:</strong> Un estudi clínic que compleixi qualsevol de les condicions següents:
    <ol>
        <li> S’assigna per endavant el subjecte d’assaig a una estratègia terapèutica determinada, que
            no forma part de la pràctica clínica habitual de l’Estat membre implicat.</li>
        <li> La decisió de prescriure els medicaments en investigació es pren juntament amb la
            d’incloure el subjecte a l’estudi clínic.</li>
        <li> S’apliquen procediments de diagnòstic o seguiment als subjectes d’assaig que van més enllà
            de la pràctica clínica habitual.</li>
    </ol>
    </p>
    <p> <strong>ASSSAIG CLÍNIC PATROCINAT:</strong> es tracta d’assajos clínics destacats dins de l’aplicatiu per haver assolit
        MATCHTRIAL un acord amb aquesta finalitat amb el Promotor del mateix i que permet realitzar
        tot el procés fins el moment de concertació de cita mèdica a través de l’aplicació. Això comporta
        que sigui MATCHTRIAL qui, en relació amb els centres mèdics, enviï (en cas d’afinitat entre el
        diagnòstic i l’objecte de l’assaig), després de fer un pre-screening telefònic, un diagnòstic cec
        prèviament informat per l’Usuari per tal que el centre pugui avaluar si es tracta d’un perfil que
        presenta afinitat amb el target de pacient que l’esmentat assaig està reclutant. Així mateix, i en
        cas que el centre mèdic mostri interès, serà MATCHTRIAL qui gestionarà una primera visita del
        pacient per a la realització del corresponent screening previ a la inclusió, si escau, del pacient dins
        de l’estudi. </p>
    <p> <strong>PLATAFORMA MATCHTRIAL/PLATAFORMA/APLICACIÓ:</strong> plataforma o aplicació tecnològica a través de
        la qual MATCHTRIAL emmagatzema informació pública relativa a assajos clínics actius a
        Espanya i, a partir de diagnòstics mèdics introduïts a la Plataforma pels Usuaris registrats, facilita
        informació més exacta d’aquells assajos que mostren major afinitat amb el diagnòstic informat,
        facilitant fins i tot als pacients el contacte amb els hospitals reclutadors per als esmentats estudis.</p>
    <p> <strong>PROMOTOR:</strong> es tracta de l’individu, l’empresa, la institució o l’organització responsable de l’inici,
        la gestió o el finançament d’un estudi clínic. Poden ser, entre altres, companyies farmacèutiques,
        hospitals o fins i tot metges independents que compten amb la seva pròpia àrea de recerca.</p>
    <p> <strong>USUARI/S:</strong> es refereix a aquelles persones físiques que, previ registre a la Plataforma MatchTrial
        (en les condicions estipulades en les presents Condicions), hi accedeixen i fan ús dels serveis i
        funcionalitats accessibles.</p>
    <p> <strong>PACIENT (Usuari):</strong> Perfil d’Usuari registrat relatiu a una persona física que pateix una patologia
        (normalment càncer) interessada a utilitzar la Plataforma per localitzar els assajos clínics actius a
        Espanya que presentin major afinitat amb el seu diagnòstic, prèviament informat.</p>
    <p> <strong>FAMILIAR (Usuari):</strong> perfil d’Usuari registrat relatiu a una persona física que té un familiar que
        pateix una patologia (normalment càncer) interessat a utilitzar la Plataforma per localitzar els
        assajos clínics actius a Espanya que presentin major afinitat amb el diagnòstic del seu familiar,
        prèviament informat.</p>
    <p> <strong>METGE (Usuari):</strong> Perfil d’Usuari registrat relatiu a un professional de la medicina (normalment
        oncòleg) interessat a utilitzar la Plataforma per localitzar els assajos clínics actius a Espanya que
        presentin major afinitat amb els diagnòstics introduïts i que pertanyen a pacients que estan sota el
        seu control mèdic.</p>
    <p> <strong>INVESTIGADOR (Usuari):</strong> perfil d’Usuari registrat relatiu a un professional científic-investigador
        (persona encarregada de la realització de l’assaig clínic en un centre d’assajos clínics) interessat
        a utilitzar la Plataforma per localitzar els assajos clínics actius a Espanya que presentin major
        afinitat amb els diagnòstics introduïts i que pertanyen a pacients o subjectes d’assaig clínic que
        estan sota el seu control investigador.</p>
    <p> <strong>DIAGNÒSTIC:</strong> Conjunt de dades facilitades per l’Usuari relatives a la malaltia (normalment
        oncològica) d’un pacient que permet a la Plataforma fer l’anàlisi de quins assajos clínics actius a
        Espanya s’ajusten més a aquesta diagnosi.</p>
    <p> <strong>Pre-screening:</strong> Procés consistent en el contacte telefònic amb el pacient per part de
        MATCHTRIAL per tal de, prèvia autorització per part del pacient, fer-li una sèrie de preguntes
        mèdiques que permetin confirmar la compatibilitat o afinitat entre el Diagnòstic i el corresponent
        assaig clínic identificat per l’Aplicació, a l’efecte de la seva preselecció per participar en l’assaig.</p>
    <p> <strong>Screening:</strong> procés consistent en una visita mèdica per part del pacient al centre hospitalari
        pertinent per a la realització d’una sèrie de proves diagnòstiques per tal de confirmar de forma
        definitiva la seva compatibilitat o afinitat, i determinar si resulta seleccionat per participar en
        l’assaig clínic corresponent.</p>
    <h3>2. OBJECTE DE LES PRESENTS CONDICIONS I REQUERIMENTS TÈCNICS</h3>
    <p>Les presents Condicions tenen per objecte regular l’accés i la utilització de la Plataforma
        MatchTrial, que està disponible a Apple Store i Play Store.</p>
    <p>La Plataforma es una aplicación móvil, por lo que es imprescindible la conexión a internet para poder hacer uso
        de la misma y es compatible tanto con los sistemas operativos iOS como Android.</p>
    <h3>3. ÚS DE LA PLATAFORMA WEB</h3>
    <h4>3.1. Accés i registre</h4>
    <p>L’accés a la Plataforma només serà possible prèvia descàrrega de l’Aplicació i registre com a
        Usuari autoritzat de la mateixa; a aquest efecte, l’Usuari haurà de facilitar les dades sol·licitades
        (que hauran de ser veraces i exactes).
    </p>
    <p>La Plataforma es dirigeix principalment a tres categories d’Usuaris: Pacients oncològics,
        Familiars d’aquests pacients, Metges i Investigadors. Els perfils Familiars, Metges i Investigadors
        manifesten disposar de les autoritzacions corresponents del seu familiar i/o pacient, segons
        correspongui, per facilitar informació relativa a diagnòstics i les dades personals que, quan
        s’escaigui, hagin de facilitar (encara que no sigui a través de la mateixa Plataforma).</p>
    <p>Edat. Per poder-se registrar com a Usuari i utilitzar la Plataforma serà imprescindible ser major
        de divuit (18) anys. Queden exclosos els supòsits en què la llei exigeixi l’assistència dels titulars
        de la pàtria potestat o tutela per a la celebració de l’acte o el negoci jurídic en el context del qual
        es demana el consentiment per al tractament.</p>
    <p>L’administrador de la Plataforma, MATCHTRIAL, serà l'únic encarregat de gestionar i validar el
        registre de l’Usuari a la Plataforma, que es durà a terme de la manera següent:
    <ol type="i">
        <li>
            <p> La primera vegada que l’Usuari faci ús de la Plataforma (disponible de forma gratuïta a
                través de Play Store, per a dispositius amb sistema operatiu Android; i d’App Store, per
                a dispositius amb sistema operatiu iOS), l’haurà d’instal·lar al dispositiu mòbil , accedir-
                hi i introduir les seves dades (nom i cognoms, correu electrònic i contrasenya) a l’apartat
                “Registre” de la Plataforma. A continuació, la Plataforma sol·licitarà a l’Usuari que
                introdueixi el seu número de telèfon mòbil per poder-li enviar un codi de verificació que
                li permetrà activar el compte. </p>
        </li>
        <li>
            <p> Un cop l’Usuari hagi completat satisfactòriament el procés de registre, MATCHTRIAL
                donarà d’alta l’Usuari a la base de dades d’Usuaris registrats</p>
        </li>
    </ol>
    </p>
    <h4>3.2. Funcionament/ús</h4>
    <p>Les finalitats de l’alta de l’Usuari a la Plataforma MatchTrial consisteixen fonamentalment en:
    <ol type="i">
        <li>
            <p> Gestionar el seu registre com a Usuari de l’aplicació MatchTrial i poder donar-hi accés.</p>
        </li>
        <li>
            <p> Gestionar (independentment que el seu perfil sigui de Pacient, Familiar, Metge o
                Investigador) el seu perfil com a usuari de l’esmentada plataforma.</p>
        </li>
        <li>
            <p> Facilitar informació a l’Usuari, una vegada aquest hagi introduït un diagnòstic (que inclou
                la necessitat de facilitar dades de salut), en relació amb aquells assajos clínics oncològics,
                patrocinats i no patrocinats, que presenten major afinitat respecte el diagnòstic facilitat, i
                aquells centres hospitalaris que participen en l’estudi per ordre de proximitat a la
                localització de l’Usuari </p>
            <p> El sistema utilitzarà la geolocalització de l’Usuari per oferir els centres que siguin més
                propers, sempre que aquest hagi autoritzat expressament la geolocalització des del
                sistema operatiu i a través de la mateixa Aplicació. En cas contrari, el sistema oferirà
                aquells centres més propers a la població indicada en la configuració del diagnòstic.</p>
        </li>
        <li>
            <p> Un cop l’Usuari hagi mostrat interès per un <u>assaig patrocinat</u> concret (d’acord amb les
                indicacions de l’apartat “1. Definicions” dels presents termes i condicions)<sup>1</sup>):
            <ol type="a">
                <li>
                    <p>MATCHTRIAL es posarà en contacte per via telefònica (a través d’un call
                        center ) amb l’Usuari a fi de fer un pre-screening (una sèrie de preguntes
                        mèdiques) que permetrà confirmar la compatibilitat detectada per l’Aplicació. </p>
                    <p>En el cas d'un Perfil Familiar, Metge o Investigador, MATCHTRIAL es posarà
                        en contacte amb l’Usuari per tal que pugui facilitar les dades de contacte del
                        familiar/pacient i, seguidament, MATCHTRIAL hi contactarà telefònicament (a
                        través d’un call center ) per informar-lo de les dades personals de què disposa,
                        del motiu pel qual MATCHTRIAL disposa d’aquestes dades, l’origen de les
                        mateixes, de la finalitat amb què s’estan tractant, així com per fer un pre-
                        screening que permeti confirmar el match obtingut per l’aplicatiu.</p>
                </li>
                <li>
                    <p>Si el resultat del pre-screening és negatiu, s’informarà l’Usuari/Pacient que no és
                        procedent seguir respecte a aquest estudi, ja que del pre-screening es desprèn que
                        finalment no compleix criteris.</p>
                </li>
                <li>
                    <p>Si el resultat del pre-screening és positiu, MATCHTRIAL trametrà als centres
                        hospitalaris elegits, des de la Plataforma, el diagnòstic anonimitzat del Pacient i
                        el resultat del pre-screening.</p>
                    <p> En cas que es tracti d’un Perfil Familiar, Metge o Investigador, MATCHTRIAL
                        sol·licitarà per via telefònica l‘autorització del pacient per trametre als centres
                        hospitalaris elegits, des de la Plataforma, el diagnòstic pseudonimitzat, així com
                        el resultat del pre-screening.</p>
                </li>
                <li>
                    <p> Si el centre (o centres) en qüestió mostren interès per aquest perfil,
                        MATCHTRIAL gestionarà una visita mèdica per realitzar el corresponent
                        screening al centre hospitalari sol·licitat per l’Usuari.</p>
                    <p>Per motius de seguretat i a fi de poder acreditar el compliment normatiu,
                        s’enregistraran les trucades telefòniques que es puguin realitzar.</p>
                </li>
            </ol>
            </p>
        </li>
        <li>
            <p> Respecte d'aquells <u>assajos identificats com a resultat de la cerca que no estiguessin
                patrocinats</u>, es facilitaran a l’Usuari les dades de contacte dels centres mèdics perquè
                l’Usuari pugui, si escau, contactar-hi directament i avaluar directament amb ells la
                possibilitat de concertar una visita i fer el corresponent screening. Així mateix,
                MATCHTRIAL podrà fer un seguiment (telefònic o per correu electrònic) amb l’Usuari
                a fi d’aclarir-li el funcionament del procés, des que l’Usuari mostri interès per algun
                assaig clínic no patrocinat, i per aclarir-li els dubtes que pugui tenir al respecte.</p>
        </li>
    </ol>
    <p>En el cas d’un Perfil Familiar, Metge o Investigador, MATCHTRIAL contactarà amb el Familiar,
        Metge o Investigador per sol·licitar-li les dades de contacte del pacient i, tot seguit,
        MATCHTRIAL hi contactarà per informar-lo de les dades de què disposa respecte d’aquest, del
        motiu pel qual MATCHTRIAL disposa d’aquestes dades i de la finalitat amb què s’estan tractant
        aquestes dades, així com per aclarir-li el funcionament del procés, des que l’Usuari va mostrar
        interès per algun assaig clínic no patrocinat, així com per aclarir-li els dubtes que pugui tenir al
        respecte i fer un seguiment del procés. Addicionalment, es facilitaran al pacient les dades de
        contacte dels centres mèdics perquè el pacient pugui, si escau, contactar-hi directament i avaluar
        directament amb ells la possibilitat de concertar una visita i fer el corresponent screening.</p>
    <p>Les funcions i els permisos que tingui cada Usuari dins de la Plataforma respecte dels assajos o
        estudis clínics seran els que MATCHTRIAL els atribueixi, en funció del seu perfil. </p>
    <h3>4. OBLIGACIONS DELS USUARIS</h3>
    <p>L’Usuari és conscient i accepta de manera voluntària i explícita que l’ús de la Plataforma es
        realitza en tot cas sota la seva única i exclusiva responsabilitat i de conformitat amb les
        Condicions de MATCHTRIAL. </p>
    <p>A continuació, s’estableix l’ús legal i acceptable de la Plataforma per part de l’Usuari, que haurà
        d’accedir a la Plataforma i fer-la servir únicament amb finalitats legals, autoritzades i acceptables.</p>
    <p>L’Usuari es compromet a:</p>
    <ol type="i">
        <li>
            <p> Utilitzar la Plataforma de manera diligent, correcta i lícita i respectant la legislació
                vigent (especialment en relació amb la protecció de dades, la propietat intel·lectual i
                industrial), la moral, l’ordre públic i els bons costums d’acceptació general.</p>
        </li>
        <li>
            <p> Fer un ús correcte de les claus d'accés a la Plataforma <sup>2</sup> , sent responsabilitat de l’Usuari
                la guarda i custòdia de les credencials esmentades. MATCHTRIAL assumirà que ha
                estat l’Usuari en possessió de l’ID i la contrasenya d’accés registrat qui ha accedit a la
                Plataforma.</p>
        </li>
        <li>
            <p> Actuar en tot moment de bona fe i de forma lleial envers MATCHTRIAL i els altres
                Usuaris registrats.</p>
        </li>
        <li>
            <p> No emetre cap tipus de llicències per a l’ús de la Plataforma, arrendar o prestar-la a
                tercers o permetre que tercers hi accedeixin. </p>
        </li>
        <li>
            <p> No registrar-se aportant dades falses o inexactes de manera deliberada o suplantant la
                identitat de tercers (sense perjudici de la possibilitat que ofereixen els perfils de
                familiar, metge o investigador). En aquest sentit, l’Usuari haurà d’informar
                MATCHTRIAL de qualsevol canvi en la informació personal utilitzada per la
                Plataforma per gestionar la condició d’Usuari.</p>
        </li>
        <li>
            <p> Revisar cada cert temps aquestes Condicions, o qualssevol altres que resultin
                aplicables, i verificar els canvis que qualsevol d’elles pogués haver patit.</p>
        </li>
        <li>
            <p> Revisar les comunicacions rebudes de MATCHTRIAL o de qualsevol dels seus
                autoritzats, ja que poden contenir informació important.</p>
        </li>
        <li>
            <p> No utilitzar la Plataforma amb finalitats comercials, especialment per obtenir
                informació o continguts per tal de prestar serveis que constitueixin clarament una
                competència per a MATCHTRIAL.</p>
        </li>
        <li>
            <p> No modificar o intentar modificar la Plataforma de cap manera ni dur a terme accions
                o utilitzar mitjans orientats a simular l’aparença o les funcions de la Plataforma.</p>
        </li>
        <li>
            <p> No danyar, deshabilitar, sobrecarregar o dificultar l’ús de la Plataforma (o la xarxa o
                xarxes connectades a la mateixa), o interferir en el seu ús i gaudi.</p>
        </li>
        <li>
            <p> Abstenir-se de dur a terme cap acció, directament o mitjançant sistemes automatitzats,
                que comporti la introducció de virus informàtics, cucs, troians o qualsevol altra classe
                de codi maliciós destinat a interrompre, destruir o limitar les funcionalitats de la
                Plataforma.</p>
        </li>
        <li>
            <p> No emprar tècniques d’enginyeria inversa, alterar, modificar, crear obres derivades i/o
                desxifrar, descompilar o extreure o utilitzar qualsevol altre sistema destinat a conèixer
                el codi font de la Plataforma o de qualsevol element subjecte a copyright o propietat
                intel·lectual subjacent </p>
        </li>
        <li>
            <p> En qualsevol cas, no realitzar (ni ajudar els altres a realitzar) cap tipus d’acte (a) que
                pugui violar, malversar o infringir drets o interessos de MATCHTRIAL, dels seus
                Usuaris o de tercers, inclosos els drets de privadesa, publicitat, propietat intel·lectual
                i industrial (patents, marques, drets de copyright, secrets comercials...), drets d’autor
                o altres drets de propietat; (b) que sigui il·legal, obscè, difamatori, amenaçador,
                intimidant, assetjador, agressiu o ofensiu des del punt de vista racial o ètnic, o que
                promogui o fomenti conductes que puguin ser il·legals o altrament inadequades,
                inclosa la promoció de delictes violents; (c) que impliqui la publicació de falsedats,
                declaracions errònies o afirmacions enganyoses; o (d) que impliqui qualsevol altre ús
                no autoritzat de la Plataforma, llevat que MATCHTRIAL n'autoritzi el contrari.</p>
        </li>
        <li>
            <p> L’Usuari, directament o a través de mitjans automatitzats, tampoc pot: (a) obtenir o
                intentar obtenir accés no autoritzat; (b) interferir o afectar la protecció, la seguretat o
                el rendiment de la Plataforma; (c) crear comptes d’Usuaris per mitjans automatitzats
                o no autoritzats; (d) recopilar informació sobre els Usuaris de qualsevol forma
                inadmissible o no autoritzada; (e) vendre, revendre, llogar o cobrar l’accés a la
                Plataforma d’una manera no autoritzada; (f) distribuir o posar en disponibilitat la
                Plataforma en una xarxa on podria utilitzar-se en diversos dispositius alhora, excepte
                segons s’autoritzi mitjançant eines que MATCHTRIAL proporcioni expressament; ni
                (g) crear programari o interfícies de programació d’aplicacions (API, per les sigles en
                anglès), que funcionin de forma molt semblant a la Plataforma i oferir-los de forma no
                autoritzada a tercers perquè els usin.
            </p>
        </li>
    </ol>
    <p> L’Usuari, com a resultat de la participació en un assaig clínic, sigui quin sigui el seu rol (Pacient,
        Familiar, Metge o Investigador), haurà de respectar la legislació aplicable (en especial, la relativa
        a assajos clínics amb medicaments), la moral, l’ordre públic i els bons costums generalment
        acceptats, així com qualssevol condicions aplicables.</p>
    <p> Si l’Usuari infringeix les Condicions, MATCHTRIAL podrà adoptar mesures respecte al seu
        compte, inclosa la inhabilitació o suspensió, i en aquest cas l’Usuari no podrà crear un altre
        compte sense prèvia autorització de MATCHTRIAL.</p>
    <p> Qualsevol incompliment de les clàusules contingudes en la present plataforma (Avís Legal,
        <a target="_blank" href="https://matchtrial.health/politica-de-privacidad/">Política de Privacitat</a>, així com altres continguts que comportin obligacions per a l’Usuari) que
        pugui suposar una vulneració de l’ordre o dels interessos públics o de normes imperatives i, en
        general, de la legalitat vigent a Espanya, podrà ser comunicat per part de MATCHTRIAL a les
        autoritats competents, i MATCHTRIAL es comprometrà a cooperar amb elles. En aquest cas,
        l’Usuari respondrà davant de MATCHTRIAL o davant de tercers de qualssevol danys i perjudicis
        que es puguin causar com a conseqüència de l’incompliment d’aquestes obligacions. </p>
    <h3>5. DRETS DE PROPIETAT INTEL·LECTUAL</h3>
    <h4>5.1. Titularitat de la Plataforma, marques i logotips associats.</h4>
    <p>Tant el disseny i el codi font de la Plataforma, com els logotips, marques, dibuixos, models i altres
        signes distintius que hi apareixen pertanyen a MATCHTRIAL i estan protegits pels corresponents
        drets de propietat intel·lectual i industrial. MATCHTRIAL és propietària de tots els continguts
        protegits per drets d’autor, marques comercials, dominis, logotips, imatges comercials, secrets
        comercials, patents i altres drets de propietat intel·lectual associats a la Plataforma. L’Usuari no
        pot utilitzar els continguts protegits per drets d’autor, marques comercials, dominis, logotips,
        imatges comercials, patents, ni altres drets de propietat intel·lectual, llevat que MATCHTRIAL li
        concedeixi expressament permís. L’Usuari només pot utilitzar les marques comercials de les
        empreses afiliades de MATCHTRIAL prèvia autorització expressa per aquesta, inclosa qualsevol
        autorització atorgada en les normes de marca publicades.</p>
    <p>MATCHTRIAL es reserva el dret a exercir les accions judicials que corresponguin contra els
        Usuaris que violin o infringeixin els drets de propietat intel·lectual i/o industrial.</p>
    <h4>5.2. Titularitat dels continguts emmagatzemats a la Plataforma.</h4>
    <p>La titularitat i protecció abans indicada es refereix també als continguts de caràcter científic o
        divulgatiu allotjats en les diferents seccions de la Plataforma, estant igualment protegits per drets
        de propietat intel·lectual i/o industrial, i sense perjudici dels drets que assisteixen els seus autors.
        L'ús, reproducció, distribució, comunicació pública, posada a disposició, transformació o
        qualsevol altra activitat similar o anàloga en queda totalment prohibit, llevat expressa autorització
        de MATCHTRIAL, o que aquest ús es produeixi estrictament en els termes derivats de l’ús de la
        Plataforma</p>
    <p>Addicionalment, l’Usuari s’obliga també a emprar tots els continguts de forma diligent, correcta
        i lícita i, en particular, es compromet a abstenir-se de suprimir, eludir o manipular el copyright i
        altres dades identificatives dels drets de MATCHTRIAL o dels seus titulars incorporats als
        continguts, així com els dispositius tècnics de protecció o qualsevol mecanisme d’informació
        inclòs en els continguts.</p>
    <h3>6. LIMITACIÓ DE LA RESPONSABILITAT</h3>
    <p>En la mesura i en l’extensió permesa per les lleis aplicables, la responsabilitat de MATCHTRIAL
        pel funcionament i contingut de la Plataforma quedarà limitada en els supòsits que s’indiquen a
        continuació i als altres supòsits de limitació o exempció de responsabilitat especificats en aquestes
        Condicions:</p>
    <h4>6.1. Àmbit territorial</h4>
    <p>La Plataforma MATCHTRIAL està dissenyada per a ser utilitzada per Usuaris espanyols i
        estrangers a Espanya. Per tant, MATCHTRIAL no es fa responsable que la Plataforma pugui
        incomplir la normativa aplicable d’altres països. En cas que l’Usuari vulgui accedir a la
        Plataforma des d’un territori diferent de l’espanyol, ho farà sota la seva responsabilitat i risc, i
        s’haurà d'assegurar que aquest accés compleix la legislació aplicable al territori on es trobi.</p>
    <h4>6.2. Correcte funcionament i disponibilitat continuada</h4>
    <p>MATCHTRIAL no serà responsable de les fallades en el funcionament de la Plataforma, així com
        tampoc de la interrupció, retards, lentitud, pèrdues o desconnexions a les comunicacions.
        MATCHTRIAL no garanteix un funcionament i operativitat contínua, constant i ininterrompuda
        de la Plataforma i, per tant, no assumeix cap responsabilitat en aquest sentit.</p>
    <p>L’accés a la Plataforma es pot veure interromput de forma temporal per qüestions relatives a
        manteniment, incidències tècniques, evolució o modificació de la Plataforma i similars, que
        l’Usuari manifesta conèixer i acceptar de manera expressa.</p>
    <h4>6.3. Responsabilitat per danys a l’Usuari o a MATCHTRIAL</h4>
    <p>MATCHTRIAL no serà responsable dels danys i perjudicis de qualsevol naturalesa causats a
        l’Usuari com a conseqüència de la presència de virus o altres elements en els continguts que
        puguin produir alteracions en el sistema contingut a la Plataforma. Tampoc serà responsable dels
        danys i perjudicis causats a l’Usuari per fallades i errors en l’accés, en les connexions, en les
        transmissions o per la interrupció sense causa justa de l’accés a la Plataforma, per intrusions, virus
        informàtics, enviaments massius de publicitat o quan les causes esmentades es deguin a situacions
        alienes a la Plataforma com, per exemple, defectes a l’ordinador de l’Usuari, deficiència en la
        seva connexió, virus interns a l’ordinador de l’Usuari, lentitud i problemes en les comunicacions
        que tingui l’Usuari amb operadors de telefonia, o quan es deguin a causes de força major.</p>
    <p>L’Usuari és el responsable de mantenir la seguretat del seu dispositiu i del seu compte de
        MatchTrial, i ha de notificar immediatament a MATCHTRIAL qualsevol ús no autoritzat o error
        de seguretat del compte.</p>
    <h4>6.4. Responsabilitat pels continguts</h4>
    <p>MATCHTRIAL s’eximeix de tota responsabilitat respecte de qualsevol decisió adoptada per
        l’Usuari com a conseqüència de la informació continguda a la Plataforma.</p>
    <p>Tot i prendre totes les precaucions necessàries per proporcionar a la Plataforma informacions
        actuals i exactes, MATCHTRIAL no pot garantir el rigor de tota la informació facilitada, ni la
        inexistència d’errors o omissions, i l’Usuari ha de ser conscient que la informació a la qual té
        accés és subministrada en les condicions detallades en aquestes Condicions, sense cap garantia
        que aquestes siguin exactes i lliures d’errors.</p>
    <p>Els continguts de caràcter científic o divulgatiu allotjats en les diferents seccions de la Plataforma
        són responsabilitat dels seus autors.</p>
    <p>La informació recollida de les fonts i utilitzada a la Plataforma es mostra tal com es va publicar
        en les referides fonts. MATCHTRIAL no es fa responsable d’errors, incongruències o manca de
        disponibilitat de la informació inclosa.</p>
    <h4>6.5. Responsabilitat per actes de tercers</h4>
    <p>MATCHTRIAL tampoc serà responsable d'actes realitzats per tercers aliens al sistema que,
        trencant les mesures de seguretat de la Plataforma, duguin a terme actes contra els Usuaris, com
        ara l’enviament de virus informàtics, publicitat massiva o spam , correus comercials o interrupció
        de l’accés a la Plataforma.</p>
    <p>MATCHTRIAL es compromet i assegura haver adoptat totes les mesures tècniques,
        organitzatives i legals per a la seguretat de les comunicacions, tant en matèria de connexions
        segures com en matèria de protecció de dades de caràcter personal. Això no obstant,
        MATCHTRIAL no garanteix la invulnerabilitat total del sistema de seguretat ni la inviolabilitat
        de les comunicacions, i queda exonerada de qualsevol tipus de responsabilitat si es compleixen
        les condicions establertes en l’apartat següent.</p>
    <p>MATCHTRIAL no serà responsable dels danys que es puguin ocasionar per casos de força major.
        Tampoc serà responsable del funcionament inadequat de la Plataforma per raons que vagin més
        enllà de la seva competència, com a títol enunciatiu i no limitatiu, el mal funcionament dels
        operadors de telefonia, la insuficient capacitat del sistema informàtic de l’Usuari per suportar el
        contingut i l’abast de la informació exhibida a la Plataforma. No obstant això, MATCHTRIAL es
        compromet a posar la màxima diligència per resoldre els problemes tècnics, solucionar-los o
        ajudar l’Usuari a resoldre’ls.</p>
    <h4>6.6. Responsabilitat per la participació dels Usuaris i/o els seus familiars i/o pacients en assajos clínics.</h4>
    <p>Es fa constar així mateix que la funcionalitat principal de la Plataforma és relacionar diagnòstics
        mèdics amb assajos clínics en curs, de manera que es faciliti el reclutament de pacients, dotant
        d'un paper molt més actiu l’Usuari de la Plataforma (ja sigui Pacient, Familiar , Metge o
        Investigador) en la cerca o gestió d’accés a aquests assajos clínics.</p>
    <p>Per tant, MATCHTRIAL es limita a posar en contacte aquests agents (pacient/centre mèdic
        reclutador), per la qual cosa no serà en cap cas responsable que el pacient entri o no a formar part
        d’un assaig clínic concret, ni del resultat satisfactori o no de l’assaig clínic, i l’Usuari es
        compromet a mantenir MATCHTRIAL totalment indemne respecte d’aquesta responsabilitat, en
        no tenir MATCHTRIAL incidència ni cap relació directa amb l’assaig clínic ni en el seu
        desenvolupament.</p>
    <p>A aquest efecte, MATCHTRIAL no serà responsable i l’Usuari (de qualsevol índole) es
        compromet així mateix a mantenir indemne MATCHTRIAL per la manca d’adequació del
        diagnòstic d'un pacient a un assaig clínic (patrocinat o no), ja sigui pels resultats que obtingui la
        Plataforma en introduir les dades diagnòstiques del pacient en qüestió, o de la realització del pre-
        screening telefònic dut a terme, així com per la impossibilitat que aquest pacient pugui participar
        en un assaig clínic (o diversos) per decisió del centre mèdic que l’ofereixi, amb independència
        que l’Usuari Mèdic o l’Usuari Investigador hagi pogut considerar a priori que el perfil diagnòstic
        d’aquell pacient respecte del qual ha completat les dades diagnòstiques a la Plataforma fos idoni
        per poder participar en un assaig clínic, ja que MATCHTRIAL, com s’indica al paràgraf anterior,
        no té cap incidència ni cap relació directa respecte de l’assaig clínic ni del seu desenvolupament.</p>
    <h3>7. POLÍTICA DE PRIVACITAT</h3>
    <p>MATCHTRIAL es preocupa per la privacitat dels Usuaris. La “<a target="_blank" href="https://matchtrial.health/politica-de-privacidad/">Política de Privacitat</a>” de
        MATCHTRIAL en l’ús de la Plataforma, que queda incorporada a les presents Condicions,
        descriu els tipus de dades que MATCHTRIAL rep i recopila de l’Usuari, necessàries perquè
        l’Usuari pugui tenir aquesta condició, i la forma en què MATCHTRIAL utilitza i comparteix
        aquesta informació, o els drets que té l’Usuari en relació amb el tractament de la seva informació.
        En la <a target="_blank" href="https://matchtrial.health/politica-de-privacidad/">Política de Privacitat</a> s’estableixen els fonaments legals per al tractament i/o processament
        de les dades de caràcter personal i/o la informació personal de l’Usuari, inclosa la recopilació,
        utilització, tractament i ús compartit, així com la seva transferència i tractament a Espanya, on
        MATCHTRIAL té o utilitza instal·lacions, proveïdors de serveis, empreses afiliades o socis,
        sense importar on l’Usuari accedeixi a la Plataforma.</p>
    <h3>8. ACTUALITZACIÓ DELS TERMES I CONDICIONS</h3>
    <p>El presents Termes i Condicions d’Ús podran ser modificats per MATCHTRIAL en qualsevol
        moment. En conseqüència, serà responsabilitat exclusiva de l’Usuari verificar els termes i les
        condicions vigents en cadascuna de les ocasions en què es proposi utilitzar la Plataforma, i es
        remetrà a la data d’última actualització que consta a l’encapçalament d’aquestes Condicions. En
        el supòsit que l’Usuari continuï utilitzant la Plataforma, es considerarà que ha acceptat sense
        reserves la versió modificada de les Condicions. En cas de no estar conforme amb la nova versió,
        l’Usuari podrà sol·licitar la baixa del seu perfil d’Usuari del sistema.</p>
    <h3>9. VALIDESA I NUL·LITAT PARCIAL</h3>
    <p>La declaració de nul·litat o invalidesa de qualsevol estipulació continguda en aquestes Condicions
        no afectarà la validesa i eficàcia de la resta de clàusules</p>
    <h3>10. LEGISLACIÓ I JURISDICCIÓ</h3>
    <p>Aquestes Condicions es regiran i interpretaran de conformitat amb la legislació espanyola.</p>
    <p>Per a la resolució de qualsevol controvèrsia que pogués suscitar-se en relació amb l’execució o
    interpretació de les Condicions, i amb renúncia expressa al fur que els pogués correspondre,
    l’Usuari i MATCHTRIAL acorden sotmetre’s al fur i jurisdicció dels Jutjats i Tribunals de la
    ciutat de Barcelona, Espanya. Això no s'aplica quan la legislació estableixi imperativament un fur
    diferent del pactat entre l’Usuari i MATCHTRIAL</p>
    ______________________
    <p><small><sup>1</sup>Des del dia 07 de gener de 2021 i fins
        el dia 30 de juliol de 2021, i com a promoció de llançament de l’aplicació, quan aquesta doni
        com a resultat de la cerca, entre d’altres, si escau, assajos clínics no patrocinats i l’Usuari
        mostri interès per aquests assajos, MATCHTRIAL oferirà a l’Usuari el mateix tractament que oferiria en cas
        que el resultat de la cerca hagués ofert assajos patrocinats i l’Usuari hi hagués mostrat interès.
        Per tant, durant aquest període, i llevat que s'ampliï el termini per part de MATCHTRIAL (que serà
        degudament comunicat), se seguiran els mateixos passos que es descriuen a la clàusula 3.2.a).ii) fins a la
        concertació, si escau, de la corresponent visita mèdica.</small></p>
    <p><small><sup>2</sup> MATCHTRIAL recorda i recomana que la clau d’accés s’ha d’emmagatzemar en un lloc segur i secret, i que aquesta
        no ha de ser revelada a tercers, i és de la seva total responsabilitat la guarda i la custòdia de la mateixa</small></p>
</small>

</html>